>>>
Konu: SÖZLEŞMELİ ÖĞRETMENLİĞE BAŞVURU VE ATAMA DUYURUSU (MART 2023)
>>>

#SECTION_START#
#SECTION_TOPIC: Sözleşmeli Öğretmenliğe Başvuru Ve Atama Duyurusu#
Bakanlığımıza bağlı resmî eğitim kurumlarında görev yapmak üzere; 652 sayılı Kanun Hükmünde Kararnamenin ek 4’üncü maddesi doğrultusunda, 657 sayılı Devlet Memurları Kanununun 4/B maddesi kapsamında, Ek-1 Atama Yapılacak Alanlar İle Başvuruya Esas Olacak Taban Puan ve Kontenjan Listesi’nde belirtilen alanlarda 44.890 sözleşmeli öğretmen atama işlemi, aşağıda yapılan açıklamalar çerçevesinde yapılacaktır. Atama işlemleri, “Ön Başvuru” ve “Tercih Başvurusu” olmak üzere iki aşamada gerçekleştirilecektir.
#SECTION_END#


#SECTION_START#
#SECTION_TOPIC: Sözleşmeli Öğretmenliğe Başvuru Ve Atama Duyurusunda Başvuru Şartları#
1. 657 sayılı Devlet Memurları Kanunu’nun 48’inci maddesinde belirtilen genel şartları taşımak,
2. Türk vatandaşı olmak (Kuzey Kıbrıs Türk Cumhuriyeti vatandaşları için Türk vatandaşı olma şartı aranmayacaktır.),
3. Mezun olunan yükseköğretim programı, öğretmenliğe atanacakların tespitine ilişkin Talim ve Terbiye Kurulu Başkanlığının 20.02.2014 tarihli ve 9 sayılı Kurul Kararına göre atama yapılacak alana uygun olmak,
4. Öğretmenliğe kaynak teşkil eden yükseköğretim programlarından mezun olanların ihtiyacı karşılamadığı alanlara atanacaklar hariç olmak üzere, Ortaöğretim Alan Öğretmenliği Tezsiz Yüksek Lisans Programını ya da Pedagojik Formasyon Programı/Pedagojik Formasyon Eğitimi Sertifika Programından birini başarıyla tamamlamış olmak,
5. Yurt dışındaki yükseköğretim kurumlarından mezun olanların, Yükseköğretim Kurulu Başkanlığınca yüksek öğrenimlerinin ve/veya pedagojik formasyon belgelerinin yurt içindeki yükseköğretim kurumlarına veya programlarına denkliği kabul edilmiş olmak,
6. 2022 yılında yapılan Kamu Personel Seçme Sınavında atanacağı alan için puan türleri (KPSSP10, KPSSP121, KPSSP120) itibarıyla 50 ve üzerinde puan almış olmak,
7. Devlet memurluğundan veya öğretmenlik mesleğinden çıkarılmayı gerektiren bir ceza almamış olmak,
8. Bakanlığımıza 657 sayılı Kanunun 4/B maddesi kapsamında sözleşmeli öğretmen olarak atanan; ancak ataması iptal edilenler ile sözleşmeli öğretmen olarak çalışmakta iken sözleşmeleri feshedilenler bakımından, başvuru tarihinin son günü itibarıyla bir yıl bekleme süresini tamamlamış olmak,
9. Diğer kamu kurum ve kuruluşlarında 657 sayılı Kanunun 4/B maddesi kapsamında sözleşmeli öğretmen olarak görev yapmakta iken sözleşmesi feshedilenler bakımından, Sözleşmeli Personel Çalıştırılmasına İlişkin Esasların ek 1 inci maddesinde sayılan istisnalar hariç olmak üzere fesih tarihinden itibaren bir yıl bekleme süresini tamamlamış olmak,
10. Halen Bakanlığımızda veya herhangi bir kamu kurum ve kuruluşunda 657 sayılı Kanunun 4/B maddesi kapsamında sözleşmeli öğretmen olarak çalışmıyor olmak şartları aranacaktır.
#SECTION_END#


#SECTION_START#
#SECTION_TOPIC: Sözleşmeli Öğretmenliğe Başvuru Ve Atama Duyurusunda Ön Başvuruya İlişkin Genel Açıklamalar ve Ön Başvuru#
1. Sözleşmeli öğretmenlik için yapılacak sözlü sınava davet edilmek üzere yapılacak ön başvurular, Ek-4 Takvim’de belirtilen süre içerisinde “ilkatama.meb.gov.tr” adresinden Elektronik Ön Başvuru Formu doldurmak suretiyle yapılacaktır.
2. Ön başvuru sürecinin tamamı elektronik ortamda gerçekleştirilecek; adaylar belge sunmak, başvurularını onaylatmak veya herhangi bir nedenle il veya ilçe millî eğitim müdürlüklerine gitmeyeceklerdir.
3. Adaylar başvuru sistemine e-devlet kullanıcı adı ve şifrelerini kullanarak giriş yapacaklardır.
4. Ön Başvuruya ilişkin kayıtların Ek-4 Takvim’de belirtilen tarihin son günü, saat 16.00’ya kadar tamamlanması gerekmektedir.
5. Öğretmenliğe kaynak teşkil eden yükseköğretim programlarından mezun olan; ancak bu mezuniyetleri başvuru sisteminde yer almayanlar, mezuniyet belgesi veya diploma örneğini bulundukları ildeki il millî eğitim müdürlüğüne ön başvuru süresi içerisinde teslim edecek, il millî eğitim müdürlüğünce mezuniyet belgesi veya diploma örneği Personel Genel Müdürlüğü Öğretmen Atama Daire Başkanlığına yine ön başvuru süresi içerisinde e-posta ekinde gönderilecektir.
6. Adaylar; Türkçe, İlköğretim Matematik, Fen Bilimleri, Sosyal Bilgiler, Türk Dili ve Edebiyatı, Tarih, Coğrafya, Matematik, Fizik, Kimya, Biyoloji, Din Kültürü ve Ahlâk Bilgisi, İngilizce, Rehberlik, Okul Öncesi, Sınıf Öğretmenliği, Beden Eğitimi ve İmam-Hatip Lisesi Meslek Dersleri alanları bakımından KPSSP121 puan türünden; Almanca, Arapça, Çince Fransızca, İspanyolca ve Rusça alanlarına KPSSP120 puan türünden; diğer alanlar bakımından ise KPSSP10 puan türünden 50 ve üzerinde puan almış olmaları kaydıyla ön başvuruda bulunabilecektir. Bu kapsamda başvurular geçerli olan KPSS puan üstünlüğü esasına göre değerlendirilecektir.
7. Mezuniyetleri birden fazla alana kaynak teşkil eden adaylar, sadece bir alana atanmak üzere ön başvuruda bulunabilecektir.
8. Adayların ön başvuruda sisteme girdikleri iletişim bilgileri (cep telefonu, e-posta v.b), herhangi bir problemle karşılaşıldığında adayla iletişim kurmak açısından büyük önem arz ettiğinden, adayların bu bilgileri sisteme doğru ve eksiksiz girmeleri gerekmektedir.
9. Adaylar Elektronik Ön Başvuru Formuna güncel fotoğraflarını yükleyeceklerdir.
10. Aday tarafından başvuruyu elektronik ortamda onaylatmak üzere bir il veya ilçe millî eğitim müdürlüğü seçilecektir.
11. Atamaya esas belgeler (mezuniyet belgesi veya diplomanın, varsa pedagojik formasyon belgesinin, varsa denklik belgesinin ön ve arka yüzleri ile felsefe bölümü mezunlarından 16 kredi sosyoloji, 16 kredi psikoloji; sosyoloji bölümü mezunlarından 8 kredi mantık, 16 kredi felsefe, 16 kredi psikoloji aldığına dair belge v.b taranarak elektronik ortamda aday tarafından sisteme yüklenecektir.
12. Adayın Elektronik Ön Başvuru Formunda seçmiş olduğu yükseköğretim programı, eğitim fakültesi dışındaki bir program ise; onay ekranına “Pedagojik Formasyon Belgesi var mı?” sorusu gelecektir. Belgesini ibraz eden adaylar için bu alanın işaretlenerek belge tarih ve sayısının girilmesi zorunludur. Lisans diplomalarında “Pedagojik Formasyon Görmüştür.” ifadesi bulunan adayların, öğrenimleri süresince kaç kredilik pedagojik formasyon dersi aldıklarını gösterir belgeyi mezun oldukları fakültelerden almaları ve bu belgenin tarih ve sayısını girmeleri gerekmektedir.
13. Pedagojik formasyon belgesinde belge sayısının olmaması durumunda ekranda sayı alanına “0” (sıfır) girilecektir.
14. Adaylardan ön başvuruda sağlık, askerlik ve adlî sicil durumlarına ilişkin belge istenmeyecek, Elektronik Ön Başvuru Formunda beyan alınacaktır.
15. Ön başvuruda adaylar; sözlü sınava katılmak istedikleri Ek-2 Sınav Merkezleri’nde belirtilen 81 il içerisinden 10 il tercihi yapacaklar, tercihlerden birine yerleştirilememesi durumunda Bakanlıkça belirlenen diğer illerden birinde sözlü sınava alınmayı kabul ettiğine dair beyanı işaretleyeceklerdir.
16. Sözlü sınavlar; Ek-2 Sınav Merkezleri’nde belirtilen 18 ilde yüz yüze, 63 ilde ise il millî eğitim müdürlüklerince belirlenen yerlerde oluşturulan Video Konferans Sınav Salonlarında çevrimiçi yapılacaktır.
17. Çevrimiçi (video konferans) yöntemle sınava alınacak adaylar, sözlü sınavın yapılacağı tarihte il millî eğitim müdürlüklerince oluşturulan Video Konferans Sınav Salonlarında hazır bulunacak, bu adaylar Ek-2 Sınav Merkezleri’nde belirtilen 18 ilde oluşturulan komisyonlardan Bakanlıkça belirlenen komisyona internet aracılığı ile bağlanmak suretiyle sözlü sınava tabi tutulacaklardır.
18. Başvuru tarihi itibarıyla askerlik için sevke tabi olanlar ile hâlen askerlik hizmetini yapmakta olan öğretmen adayları başvuruda bulunabilecektir. Bu adaylardan askerlik hizmetini yapmakta iken öğretmenliğe atananlar, hâlen askerde olduklarını ve muhtemel terhis tarihlerini gösterir belgeyi en kısa süre içinde dilekçe ekinde atandıkları il millî eğitim müdürlüklerine gönderecekler ve terhis tarihini takip eden bir ay içinde göreve başlatılacaklardır.
19. Ön başvuruya ait kayıt işlemi tamamlandıktan sonra yapılan başvuru elektronik ortamda incelenmek üzere aday tarafından seçilen il veya ilçe millî eğitim müdürlüğünün sistemine yansıyacaktır.
20. Başvurular ilgili il veya ilçe millî eğitim müdürlüğünce incelenecek; uygun olan başvurular sistem üzerinden onaylanacak, uygun olmayan başvurular ise gerekçesi belirtilmek suretiyle reddedilecektir. Adaylar bu süreçte başvurularının onay veya ret durumlarını sistem üzerinden takip edeceklerdir.
21. Başvurusu onaylanan aday, Elektronik Ön Başvuru Formu’nu cihazına kaydedecek veya çıktısını alarak muhafaza edecektir.
22. Başvurusu reddedilen adaylar, başvuru süresi içerisinde ret gerekçelerinde yer alan açıklamalar doğrultusunda yeniden başvuru yapabileceklerdir.
23. Elektronik Ön Başvuru Formu haricinde veya süresi dışında yapılan, atama alanı ve mezun olduğu yükseköğretim programı yanlış girilerek yapılan ön başvurular ile başvuru şartlarını taşımadığı hâlde gerçeğe aykırı belgeyle ya da beyanda bulunarak, evrakta tahrifat yaparak, gerçek durumunu gizleyerek yapılan başvurular ve buna bağlı gerçekleştirilmiş tüm işlemler geçersiz sayılacaktır.
24. Adaylar, zaruri durumlarda ve ön başvuru süresi içerisinde il veya ilçe millî eğitim müdürlüklerince onaylanan başvurularını (mezuniyet bilgisinin, başvurulan alanın, iletişim bilgilerinin hatalı olması v.b nedenler) yine sistem üzerinden iptal ederek (Not: İptal işlemi aday tarafından yapılacaktır.) süresi içerisinde yeniden ön başvuru yapabileceklerdir.
25. Elektronik Ön Başvuru Formunda beyan edilen bilgilerden adaylar sorumlu olacaktır.
26. Bu duyuruda yapılan açıklamalara ek olarak oluşabilecek durumlar ile uygulamaya yönelik açıklamalar Bakanlığın “personel.meb.gov.tr” internet adresinde duyurulacaktır. Öğretmen adaylarının hak kaybına uğramamaları bakımından bu açıklamaları takip etmeleri gerekmektedir.
#SECTION_END#


#SECTION_START#
#SECTION_TOPIC: Sözleşmeli Öğretmenliğe Başvuru Ve Atama Duyurusunda Öğretmenliğe Atamaya Kaynak Programlar#
1. Yükseköğretim kurumlarından mezun olanların hangi alan öğretmenliğine atanabilecekleri, Talim ve Terbiye Kurulu Başkanlığının 20.02.2014 tarihli ve 9 sayılı Kurul Kararı ve eki Çizelgeyle belirlenmiştir. Başvuru yapacak adaylar, “ttkb.meb.gov.tr” internet adresinden öğrenimlerine göre hangi alana atanabileceklerini görebilecektir.
2. Yurt dışındaki yükseköğretim kurumlarından mezun olanların yüksek öğreniminin ve/veya pedagojik formasyon belgesinin yurt içindeki yükseköğretim kurumlarına veya programlarına denkliğinin Yükseköğretim Kurulu Başkanlığınca kabul edilmiş olması gerekmektedir.
3. Hoca Ahmet Yesevî Uluslararası Türk- Kazak Üniversitesi ile Kırgızistan-Türkiye Manas Üniversitesi mezunlarından denklik belgesi istenmeyecektir.
4. Talim ve Terbiye Kurulu Başkanlığının 23.01.2012 tarihli ve 581 sayılı görüşü doğrultusunda, Kırgızistan-Türkiye Manas Üniversitesi Türkoloji Bölümü, Kafkas Üniversitesi Fen- Edebiyat Fakültesi Çağdaş Türk Lehçeleri Bölümü ile Azerbaycan Türkçesi ve Edebiyatı Anabilim Dalı mezunları, diğer şartları taşımaları kaydıyla Türk Dili ve Edebiyatı alanına başvuru yapabilecektir.
5. Yükseköğretim Kurulu Başkanlığının 15/02/2012 tarihli ve 2012.5 sayılı kararı doğrultusunda, Türkiye Cumhuriyeti ve Kuzey Kıbrıs Türk Cumhuriyeti hukukuna göre kurulmuş olan üniversitelerden mezun olanlar hakkında aşağıdaki şekilde işlem yapılacaktır:
5.1. Kuzey Kıbrıs Türk Cumhuriyetindeki üniversitelerden 2011-2012 öğretim yılı bahar yarıyılından önce mezun olanlar, Yükseköğretim Kurulu Başkanlığına başvurarak denklik ya da yükseköğrenimlerinin geçerli olduğuna dair belge alacaktır. Adaylar alacakları bu belgelerden biriyle öğretmenlik başvurusunda bulunabilecek; belge ibraz edemeyen adaylar ise başvuruda bulunamayacaktır.
5.2. 2011-2012 öğretim yılı bahar yarıyılından itibaren mezun olanlardan denklik belgesi istenmeyecek; ancak, mezuniyet belgelerinin arka yüzüne mezun oldukları yükseköğretim kurumuna ÖSYM tarafından yerleştirildiklerinin Kuzey Kıbrıs Türk Cumhuriyeti Millî Eğitim ve Kültür Bakanlığı tarafından onaylanmış olması gerekecektir.
6. İbraz edilen denklik belgelerinde “Öğretmen atamalarında geçersizdir.” şerhi bulunanların başvuruları kabul edilmeyecektir.
7. İş Eğitimi (İş ve Teknik Eğitimi, Ev Ekonomisi, Ticaret) alan öğretmenliğine, Talim ve Terbiye Kurulu Başkanlığının 12/07/2004 tarihli ve 119 sayılı kararı eki çizelgede kaynak gösterilen yükseköğretim programlarından 2009-2010 öğretim yılı itibarıyla kayıtlı ya da bu programlardan mezun durumda olanlar, Talim ve Terbiye Kurulu Başkanlığının 29/11/2017 tarih ve E.20405695 sayılı görüşü çerçevesinde “Teknoloji ve Tasarım” alanına başvuru yapabilecektir. Diğer taraftan, 2009-2010 öğretim yılı itibarıyla Resim-İş Öğretmenliği programına kayıtlı veya mezun olanlar da “Teknoloji ve Tasarım” alanına başvuru yapabilecektir.
8. Talim ve Terbiye Kurulu Başkanlığının 07/07/2009 tarihli ve 80 sayılı kararında Denizcilik (Gemi Yönetimi ve Kaptanlığı) alanına kaynaklık eden Balıkçılık Teknolojisi Mühendisliğinden Mart 2014 tarihinden önce mezun olanlar ile bu tarihten önce adı geçen bölümde kayıtlı olup daha sonra mezun olanlar, Denizcilik / Gemi Yönetimi alanına birinci öncelikli olarak başvuruda bulunabilecektir.
9. Talim ve Terbiye Kurulunun 07/07/2009 tarihli ve 80 sayılı kararında Denizcilik (Gemi Makineleri) alanına kaynaklık eden Motor Öğretmenliği, Otomotiv Öğretmenliği/Eğitimi ve Otomotiv Teknolojisi Eğitimi Bölümünden Mart 2014 tarihinden önce mezun olanlar ile bu tarihte adı geçen bölümlerde öğrenim görmekte olup daha sonra mezun olanlar, Denizcilik / Gemi Makineleri alanına birinci öncelikli olarak başvuruda bulunabilecektir.
10. Yargı kararı gereği Selçuk Üniversitesi Mesleki Eğitim Fakültesi Anaokulu Öğretmenliği Bölümü mezunu öğretmen adaylarının Okul Öncesi Öğretmenliği veya Çocuk Gelişimi ve Eğitimi alanına atanma yönündeki başvuruları kabul edilecektir.
11. Talim ve Terbiye Kurulu Başkanlığının 18.03.2020 tarihli ve 5652360 sayılı, 12.02.2021 tarihli ve 20583218 sayılı mütalaaları gereğince; Sağlık Kurumları Yöneticiliği ile Sağlık Yönetimi Bölümü Bölümünden 1 Ekim 2015 tarihinden önce mezun olanlar ile 1 Ekim 2015 tarihi itibarıyla bu bölümlere kayıtlı adayların, Sağlık Bilgisi alanına atanma yönündeki başvuruları kabul edilecektir.
#SECTION_END#


#SECTION_START#
#SECTION_TOPIC: Sözleşmeli Öğretmenliğe Başvuru Ve Atama Duyurusunda Pedagojik Formasyon#
1. Adayların;
1.1. Ortaöğretim alan öğretmenliği tezsiz yüksek lisans diploması ya da belgesi,
1.2. En az 30 kredilik Pedagojik Formasyon Eğitimi Sertifikası Belgesi,
(Not: 1993–1994 öğretim yılı ve daha öncesinde alınanlar bakımından 18 ve üstü kredilik belgeler, 1993–1994 öğretim yılı sonrasından 27.09.2021 tarihine kadar alınanlar bakımından 21 kredilik ve üstü belgeler kabul edilecektir.)
1.3. İlköğretim Sınıf Öğretmenliği Sertifikası (33 kredilik),
1.4. İngilizce Öğretmenliği Sertifikası,
1.5. Lisans mezunu olmadan önce meslek yüksekokullarında öğrenim görenlerin bu sürede aldıkları Pedagojik Formasyon Belgesinden
herhangi birine sahip olmaları gerekmektedir.
2. Herhangi bir öğretmenlik alanında alınan pedagojik formasyon eğitimi, diğer alanlar için de geçerli sayılacaktır.
3. Kuzey Kıbrıs Türk Cumhuriyeti ile yurt dışındaki üniversitelerden alınan pedagojik formasyon belgeleri, T.C. Yükseköğretim Kurulu Başkanlığınca denkliği kabul edilmediği sürece geçerli olmayacaktır. Ancak, T.C. Yükseköğretim Kurulu Başkanlığının izniyle Kuzey Kıbrıs Türk Cumhuriyetindeki yüksek öğretim kurumlarında açılan pedagojik formasyon eğitimini başarıyla tamamlayanlardan ayrıca denklik belgesi istenmeyecektir.
#SECTION_END#


#SECTION_START#
#SECTION_TOPIC: Sözleşmeli Öğretmenliğe Başvuru Ve Atama Duyurusunda İl ve İlçe Millî Eğitim Müdürlüklerince Yapılacak İşlemler#
1. İl millî eğitim müdürlüklerinde, atamalardan sorumlu il millî eğitim müdür yardımcısı veya şube müdürünün başkanlığında, ilçe millî eğitim müdürlüklerinde ise atamalardan sorumlu şube müdürünün başkanlığında “Başvuru Onay Komisyonu” oluşturulacaktır.
2. Başvuru ve onay işlemlerine yönelik hususlarda gerekli önlemler, il/ilçe millî eğitim müdürlüklerince alınacaktır.
3. Ön Başvurularını tamamlayan adayların başvuruları, adayın başvuruda seçtiği il veya ilçe millî eğitim müdürlüğünün onay bekleyen başvurular ekranına yansıyacaktır. İl veya ilçe millî eğitim müdürlükleri ön başvurulara ilişkin bilgiler ile adayın sisteme yüklemiş olduğu atamaya ilişkin belgeleri inceleyerek uygun olan başvuruları onaylayacak, uygun olmayan başvuruları ise gerekçelerini belirtmek suretiyle reddedecektir.
4. İl veya ilçe millî eğitim müdürlükleri, onaylanan Elektronik Ön Başvuru Formu’nun çıktısı ile adayın sisteme yüklemiş olduğu belgelerin çıktısı alınarak iki yıl süreyle muhafaza edeceklerdir.
5. Elektronik Ön Başvuru Formunda, adayın mezuniyet belgesinin tarihi ile üniversiteye kayıt tarihinin girilmesi zorunludur. Girilen bilgiler arasında farklılık bulunması durumunda, kaydetme işlemi sırasında uyarı mesajı gelecektir. Bu durumda aday giriş ekranı ile onay ekranındaki bilgilerin uygunluğu sağlanacaktır.
6. Onay modülünde, adayın seçmiş olduğu yükseköğretim programı için gerekli olan belgeler ile açıklamaları içeren uyarı alanları bulunmaktadır. Bu alanların işaretlenmesi zorunludur. Bu işlem Bakanlığın onay yetkili kullanıcısı tarafından uyarıların okunduğu anlamını taşımakta olup evrak incelemesi sırasında işaretlenmiş olan uyarılara dikkat edilmesi gerekmektedir.
7. Ön Başvuru onay sürecine ilişkin iş ve işlemlerden, il/ilçe millî eğitim müdürleri dâhil olmak üzere başvuru onay komisyonunda görevli il millî eğitim müdür yardımcısı veya il/ilçe şube müdürü ile görevli personel birlikte sorumlu olacaktır.
8. Ön başvurularda e-devlet üzerinden aldıkları Mezun Belgesini sisteme yükleyen adayların bu belgeleri e-devlet üzerinde https://www.turkiye.gov.tr/ belge-doğrulama adresinden diplomalarını doğrulatmak kaydıyla kabul edilecektir.
9. Adayların ön başvuru onaylama işlemleri; Talim ve Terbiye Kurulu Başkanlığının 20/02/2014 tarihli ve 9 sayılı Öğretmenlik Alanları, Atama ve Ders Okutma Esaslarına ilişkin Kurul Kararının geçici maddeleri de dâhil olmak üzere ilgili maddeleri ve eki Çizelge ile bu Çizelgede mezun olunan yükseköğretim programları/fakültelere göre belirlenen öncelik durumları dikkate alınarak yapılacaktır.
10. Onay işlemi sırasında geçerliliği konusunda tereddüt edilen belgeler, Personel Genel Müdürlüğü Öğretmen Atama Daire Başkanlığına e-posta ekinde gönderilecek ve yapılacak değerlendirme sonucuna göre işlem yapılacaktır.
#SECTION_END#


#SECTION_START#
#SECTION_TOPIC: Sözleşmeli Öğretmenliğe Başvuru Ve Atama Duyurusunda Sözlü Sınav#
1. Sözleşmeli öğretmenlik için sözlü sınava girmek üzere yaptıkları ön başvuruları onaylananlardan KPSSP10, KPSSP121 ve KPSSP120 sonucunda her alan için en yüksek puan alandan başlamak üzere alanlar bakımından belirlenen kontenjan sayısının üç katı aday (Son sıradaki adayla aynı puana sahip olan adaylar dâhil) yerleştirildikleri sınav merkezinde sözlü sınava alınacaktır. Sözlü sınava alınacak adaylar e-devlet sistemi üzerinden yayımlanacak olup adaylar sonuçları kişisel e-devlet kullanıcı adı ve şifreleriyle öğrenebilecektir.
2. Sözlü sınava alınacak adaylar Ek-3 Sözleşmeli Öğretmen Sözlü Sınav Aday Değerlendirme Formu üzerinden sözlü sınav komisyonunca değerlendirmeye tabi tutulacaktır.
3. Sözlü sınavda adaylar: eğitim bilimleri ve genel kültür; bir konuyu kavrayıp özetleme, ifade yeteneği ve muhakeme gücü; iletişim becerileri, özgüveni ve ikna kabiliyeti; bilimsel ve teknolojik gelişmelere açıklığı; topluluk önünde temsil yeteneği ve eğitimcilik nitelikleri yönüyle değerlendirilecektir.
4. Sözlü sınav komisyonunun sekretarya işlemleri, sınav merkezlerinin bulunduğu il millî eğitim müdürlüklerince yürütülecektir.
5. Adayların sözlü sınavda nüfus cüzdanı veya Türkiye Cumhuriyeti Kimlik Kartı veya geçerlilik süresi dolmamış pasaportun aslını yanlarında bulundurmaları gerekmektedir.
6. Adayların sözlü sınav merkezlerince alınan tedbirlere ve yayımlanan kurallara uymaları gerekmektedir.
7. Adayların sözlü sınava: çanta, cüzdan, cep telefonu, saat (kol saati ve her türlü saat); kablosuz iletişim sağlayan bluetooth vb. cihaz, kulaklık; kolye, küpe, yüzük (alyans hariç), bilezik, broş ve diğer takılar; anahtarlık, her türlü araç anahtarı, plastik ve metal içerikli eşyalar; her türlü elektronik/mekanik cihazla ve çağrı cihazı, telsiz, fotoğraf makinesi vb. araçlar; her türlü plastik ve güneş gözlüğü dâhil cam eşya (şeffaf/numaralı gözlük hariç); banka/kredi kartı vb. kartlar; cep bilgisayarı, sözlük işlevi olan elektronik aygıt, hesap makinesi vb. her türlü bilgisayar özelliği bulunan cihazlar; her türlü delici ve kesici alet, ateşli silah ve benzeri teçhizat; kalem, silgi, kalemtıraş, her türlü müsvedde kâğıt, defter, kitap, ders notu, sözlük, dergi, gazete vb. yayınlar; pergel, açıölçer, cetvel, vb. araçlar; şeffaf pet şişe içerisinde bandajı çıkarılmış su hariç içecek, yiyecek vb. gıda/tüketim maddeleriyle girmeleri yasaktır.
8. Sözlü sınava katılanların sınav puanları Sözlü Sınav Sonuç Ekranına işlenecek; sözlü sınav sonucunda 60 (altmış) ve üzerinde puan alanlar başarılı sayılarak sözleşmeli öğretmenliğe atanmak üzere tercih yapma hakkını elde edecektir.
9. Sözlü sınav sonuçları e-devlet sistemi üzerinden yayımlanacak olup adaylar sonuçlarını kişisel e-devlet kullanıcı adı ve şifreleriyle öğrenebilecektir.
#SECTION_END#


#SECTION_START#
#SECTION_TOPIC: Sözleşmeli Öğretmenliğe Başvuru Ve Atama Duyurusunda İtiraz#
1. Sözlü sınav sonuçlarına, sınav merkezi olan il millî eğitim müdürlüğü aracılığıyla sınava girdiği sözlü sınav komisyonuna itiraz edilebilecektir.
2. İtirazlar, sözlü sınav komisyonu tarafından değerlendirilecek ve ilgililere bildirilecektir.
#SECTION_END#


#SECTION_START#
#SECTION_TOPIC: Sözleşmeli Öğretmenliğe Başvuru Ve Atama Duyurusunda Tercih Başvurusu#
1. Sözlü sınavda 60 ve üzerinde puan alan adaylar, en fazla 40 (kırk) eğitim kurumunu elektronik ortamda tercih edebilecektir.
2. Kurum tercih başvuruları kişisel e-devlet kullanıcı adı ve şifre kullanmak suretiyle e-devlet sistemi üzerinden alınacak olup adaylar tercih başvurularını onaylatmak üzere herhangi bir ilçe veya il millî eğitim müdürlüğüne gitmeyeceklerdir.
3. Adayların tercih başvurularına ilişkin kayıtlarını Ek-4 Takvim’de belirlenen tarihin son günü saat 16.00’ya kadar tamamlamış olmaları gerekmektedir.
4. Tercihler, aynı il ve/veya farklı illerde bulunan eğitim kurumları arasından istenilen öncelikte yapılabilecektir.
5. Adaylar tercih dışı seçenek olarak; “Tercihlerim dışındaki eğitim kurumlarına atanmak istemiyorum.” “Tercihlerim dışındaki eğitim kurumlarına atanmak istiyorum.” seçeneklerinden birini mutlaka işaretleyeceklerdir.
6. Tercihlerine atanamayan adaylardan “Tercihlerim dışındaki eğitim kurumlarına atanmak istiyorum.” seçeneğini işaretleyenler, ilan edilen kontenjanlardan boş kalan eğitim kurumlarına bilgisayar kurasıyla atanmak üzere değerlendirmeye alınacaktır.
7. Talim ve Terbiye Kurulu Başkanlığının 20.02.2014 tarihli ve 9 sayılı Kurul Kararı gereğince, Bilişim Teknolojileri alanına atanmak üzere başvuruda bulunan adaylardan; Bilgisayar ve Öğretim Teknolojileri Öğretmenliği, Matematik-Bilgisayar Bölümü, İstatistik ve Bilgisayar Bilimleri, Bilgisayar Teknolojisi Bölümü/Bilgisayar Teknolojisi ve Bilişim Sistemleri Bölümü, Bilgi Teknolojileri bölümü mezunları ile Yönetim Bilişim Sistemleri bölüm mezunları mesleki ve teknik ortaöğretim kurumları dışındaki eğitim kurumlarını tercih edeceklerdir.
8. Ön Başvuru aşamasında hangi alana başvuru yapılmışsa Tercih Başvurusu aşamasında o alanda tercih yapılabilecektir.
#SECTION_END#


#SECTION_START#
#SECTION_TOPIC: Sözleşmeli Öğretmenliğe Başvuru Ve Atama Duyurusunda Atamalar#
1. Sözlü sınavda başarılı olanların atamaları, tercihleri de dikkate alınarak sözlü sınav puanı üstünlüğüne göre elektronik ortamda gerçekleştirilecektir. Sözlü sınav puanının eşitliği halinde KPSS puan üstünlüğü dikkate alınacak; eşitliğin devamı durumunda diploma tarihi itibarıyla önce mezun olmuş olana, bunun aynı olması halinde yaşı büyük olana öncelik verilecektir. Eşitliğin bu şekilde de bozulmaması durumunda ise atanacak aday bilgisayar kurası ile belirlenecektir.
#SECTION_END#


#SECTION_START#
#SECTION_TOPIC: Sözleşmeli Öğretmenliğe Başvuru Ve Atama Duyurusunda Atamaların Duyurulması ve Tebligat ile Göreve Başlama#
1. Bilgisayar ortamında gerçekleştirilen atama sonuçları, e-devlet sistemi üzerinden yayımlanacak olup adaylar sonuçlarını kişisel e-devlet kullanıcı adı ve şifreleriyle öğrenebileceklerdir.
2. Ataması yapılanların başvuruda belirttikleri cep telefonu numaralarına atama sonucu kısa mesaj yoluyla bildirilecektir.
3. Atama kararnameleri il millî eğitim müdürlüklerine elektronik ortamda gönderilecektir.
4. İl millî eğitim müdürlükleri, illerine atanan öğretmenler için 7315 sayılı Güvenlik Soruşturması ve Arşiv Araştırması Kanunu, 3 Haziran 2022 tarihli ve 31855 sayılı Resmî Gazetede yayımlanan Güvenlik Soruşturması ve Arşiv Araştırması Yapılmasına Dair Yönetmelik hükümleri doğrultusunda güvenlik soruşturması ve arşiv araştırması işlemini ivedilikle başlatacaklardır.
5. Güvenlik soruşturması ve arşiv araştırması tamamlanan adaylardan Güvenlik Soruşturması ve Arşiv Araştırması Yapılmasına Dair Yönetmelik hükümleri doğrultusunda valiliklerde oluşturulan Değerlendirme Komisyonunca göreve başlatılması uygun görülenlere 7201 sayılı Tebligat Kanununa göre tebligat yapılacaktır. Tebligat adresi adayların tercih başvurusunda belirttikleri ve atama kararnamesinde yer alan adres olup adresin hatalı, eksik olması veya sonrasında değişmesi durumunda oluşacak hukuki sonuçlardan adaylar sorumlu olacaktır.
6. Değerlendirme Komisyonunca göreve başlatılması uygun görülmeyen adaylar hakkında alınan karar ile bu karara ilişkin nesnel ve gerekçeli değerlendirmeler Bakanlığa bildirilecektir.
7. Güvenlik soruşturması ve arşiv araştırması işlemlerinin her evresinde ilgili mevzuat hükümlerine göre gizliliğe uyulması gerekmektedir.
8. Göreve başlatılmak üzere atama kararnameleri kendilerine tebliğ edilenler, en erken 1 Eylül 2023 tarihi itibarıyla görevlerine başlayabilecek olup atama kararnameleri bu tarihten önce kendilerine tebliğ edilenler bakımından göreve başlamak üzere 15 günlük yasal süre 1 Eylül 2023 tarihi itibarıyla başlayacaktır. Atama kararnameleri 1 Eylül 2023 tarihi ve sonrasında tebliğ edilenler bakımından ise göreve başlamak üzere 15 günlük yasal süre tebliğ tarihinden itibaren başlayacaktır. Başvuruda adaylardan;
8.1. Aday tarafından başvuru esnasında sisteme girilen/beyan edilen atamaya esas (mezuniyet belgesi veya diploma, varsa formasyon belgesi, varsa denklik belgesi, felsefe bölümü mezunlarından 16 kredi sosyoloji, 16 kredi psikoloji; sosyoloji bölümü mezunlarından 8 kredi mantık, 16 kredi felsefe, 16 kredi psikoloji aldığına dair belge v.b) belgelerin aslı,
8.2. Son altı ay içinde çekilmiş vesikalık fotoğraf (6 adet),
8.3. Mal bildirimi (il millî eğitim müdürlüklerinden temin edilecektir),
8.4. Başvuru esnasında Pedagojik Formasyon Belgesi yerine resmî yazı ibraz edenlerden Pedagojik Formasyon Belgesi,
8.5. Sağlık durumu yönünden öğretmenlik görevini yapmasına engel bir durumu olmadığına dair tam teşekküllü bir hastaneden alınacak sağlık kurulu raporu,
8.6. Güncel tarihli Adlî Sicil Kaydını gösterir belge istenecektir.
9. İstenilen belgeleri tam olarak ibraz edenler, sözleşme yapılarak göreve başlatılacak; belgelerinde eksiklik görülenler ya da belgeleri eksik olanlar göreve başlatılmayacaktır.
10. Elektronik Başvuru Formundaki beyanları ile ibraz ettikleri belgeler il millî müdürlüklerince değerlendirilecek, göreve başlatılmasına engel hali bulunmayanlar göreve başlatılacak; göreve başlatılmasında tereddüde düşülenler ise değerlendirilmek üzere Personel Genel Müdürlüğü Öğretmen Atama Daire Başkanlığına bildirilecektir.
11. Göreve başlama esnasında istenilen sağlık durumu yönünden öğretmenlik görevini yapmasına engel bir durumu olmadığına dair tam teşekküllü bir hastaneden alınacak sağlık kurulu raporunda yer alan ifadeler doğrultusunda göreve başlatılmasında tereddüt oluşanlar için il millî eğitim müdürlüğü bünyesinde komisyon oluşturulacak, komisyon tarafından göreve başlatılma kararı alınanlar, bu kararın mülki idare amirince de uygun görülmesi halinde görevine başlatılacak; göreve başlatılması uygun görülmeyenler komisyon kararı ve sağlık kurulu raporu eklenmek suretiyle mülki idare amirinin uygun görüşüyle Personel Genel Müdürlüğü Öğretmen Atama Daire Başkanlığına bildirilecektir.
#SECTION_END#


#SECTION_START#
#SECTION_TOPIC: Sözleşmeli Öğretmenliğe Başvuru Ve Atama Duyurusunda Göreve Başlamayanlar Hakkında Yapılacak İşlemler#
1. Belge ile ispatı mümkün zorlayıcı sebepler olmaksızın süresi içerisinde göreve başlayamayanlar ile (H. Bölümü madde 8) belge ile ispatı mümkün zorlayıcı sebepler dahilinde iki ay içinde görevine başlamayanların atamaları iptal edilecektir. Bu nedenle göreve başlama işlemleri il millî eğitim müdürlüklerince takip edilecek, yasal süresi içerisinde görevine başlamayanların bilgileri tebliğe ilişkin belgelerle birlikte Personel Genel Müdürlüğüne gönderilecektir.
2. Ataması iptal edilenler, bir yıl süreyle sözleşmeli öğretmenlik pozisyonlarına atanmak üzere başvuruda bulunamayacaktır.
#SECTION_END#


#SECTION_START#
#SECTION_TOPIC: Sözleşmeli Öğretmenliğe Başvuru Ve Atama Duyurusunda Atama Süreci#
1. Sözleşmeli öğretmenliğe atama süreci Ek-4 Takvim’e uygun olarak gerçekleştirilecektir. Takvimde değişiklik olması halinde “personel.meb.gov.tr” adresinden ilan edilecektir.
#SECTION_END#


#SECTION_START#
#SECTION_TOPIC: Sözleşmeli Öğretmenliğe Başvuru Ve Atama Duyurusunda Atama Yapılacak Alanlar İle Başvuruya Esas Olacak Taban Puan Ve Kontenjan Listesi#
SIRA NO - ALAN ADI - TABAN PUAN - KONTENJAN SAYISI
1 - Adalet - 50 - 45 
2 - Aile ve Tüketici Hizmetleri - 50 - 3
3 - Almanca - 50 - 250
4 - Arapça - 50 - 440
5 - Beden Eğitimi - 50 - 990
6 - Bilişim Teknolojileri - 50 - 217
7 - Biyoloji - 50 - 450
8 - Biyomedikal Cihaz Teknolojileri - 50 - 21
9 - Büro Yönetimi / Büro Yönetimi ve Yönetici Asistanlığı - 50 - 7
10 - Coğrafya - 50 - 750
11 - Çince - 50 - 1
12 - Çocuk Gelişimi ve Eğitimi - 50 - 60
13 - Denizcilik / Gemi Yönetimi - 50 - 14
14 - Denizcilik / Gemi Elektroniği - 50 - 1
15 - Denizcilik / Gemi Makineleri - 50 - 4
16 - Din Kültürü ve Ahlâk Bilgisi - 50 - 2.604
17 - El Sanatları Teknolojisi / El Sanatları - 50 - 89
18 - El Sanatları Teknolojisi / Nakış - 50 - 22
19 - Elektrik-Elektronik Teknolojisi / Elektrik - 50 - 238
20 - Elektrik-Elektronik Teknolojisi / Elektronik - 50 - 150
21 - Endüstriyel Otomasyon Teknolojileri - 50 - 38
22 - Felsefe - 50 - 401
23 - Fen Bilimleri - 50 - 2.064
24 - Fizik - 50 - 787
25 - Fransızca - 50 - 13
26 - Gazetecilik - 50 - 3
27 - Geleneksel Türk Sanatları - 50 - 3
28 - Gemi Yapımı / Gemi İnşa - 50 - 2
29 - Gemi Yapımı / Yat İnşa - 50 - 4
30 - Gıda Teknolojisi - 50 - 21
31 - Giyim Üretim Teknolojisi / Moda Tasarım Teknolojileri - 50 - 48
32 - Görsel Sanatlar - 50 - 602
33 - Grafik ve Fotoğraf / Fotoğraf - 50 - 3
34 - Grafik ve Fotoğraf / Grafik - 50 - 20
35 - Halkla İlişkiler ve Organizasyon Hizmetleri / Halkla İlişkiler - 50 - 3
36 - Harita-Tapu-Kadastro / Harita Kadastro - 50 - 7
37 - Harita-Tapu-Kadastro / Tapu - 50 - 1
38 - Hasta ve Yaşlı Hizmetleri - 50 - 88
39 - Hayvan Sağlığı / Hayvan Yetiştiriciliği ve Sağlığı / Hayvan Sağlığı - 50 - 27
40 - Hayvan Sağlığı / Hayvan Yetiştiriciliği ve Sağlığı / Hayvan Yetiştiriciliği - 50 - 13
41 - İlköğretim Matematik - 50 - 2.656
42 - İmam-Hatip Lisesi Meslek Dersleri - 50 - 430
43 - İngilizce - 50 - 2.433
44 - İnşaat Teknolojisi / Yapı Dekorasyon - 50 - 8
45 - İnşaat Teknolojisi / Yapı Tasarım - 50 - 3
46 - İspanyolca - 50 - 1
47 - İtfaiyecilik ve Yangın Güvenliği - 50 - 4
48 - Kimya / Kimya Teknolojisi - 50 - 552
49 - Konaklama ve Seyahat Hizmetleri / Eğlence Hizmetleri - 50 - 3
50 - Konaklama ve Seyahat Hizmetleri / Konaklama ve Seyahat - 50 - 30
51 - Kuyumculuk Teknolojisi - 50 - 3
52 - Laboratuvar Hizmetleri - 50 - 6
53 - Maden Teknolojisi - 50 - 3
54 - Makine Teknolojisi / Makine ve Tasarım Teknolojisi / Makine Model - 50 - 2
55 - Makine Teknolojisi / Makine ve Tasarım Teknolojisi / Makine Ressamlığı - 50 - 9
56 - Makine Teknolojisi / Makine ve Tasarım Teknolojisi / Makine ve Kalıp - 50 - 47
57 - Matbaa / Matbaa Teknolojisi - 50 - 23
58 - Matematik - 50 - 2.317
59 - Metal Teknolojisi - 50 - 65
60 - Metalurji Teknolojisi - 50 - 3
61 - Mobilya ve İç Mekan Tasarımı - 50 - 92
62 - Motorlu Araçlar Teknolojisi - 50 - 156
63 - Muhasebe ve Finansman - 50 - 3
64 - Müzik - 50 - 637
65 - Müzik Aletleri Yapımı - 50 - 1
66 - Okul Öncesi - 50 - 3.269
67 - Özel Eğitim - 50 - 2.306
68 - Plastik Teknolojisi - 50 - 12
69 - Psikoloji - 50 - 2
70 - Radyo-Televizyon - 50 - 7
71 - Raylı Sistemler Teknolojisi / Raylı Sistemler Elektrik-Elektronik - 50 - 6
72 - Raylı Sistemler Teknolojisi / Raylı Sistemler İnşaat - 50 - 2
73 - Raylı Sistemler Teknolojisi / Raylı Sistemler Mekatronik - 50 - 4
74 - Rehberlik - 50 - 3.604
75 - Rusça - 50 - 8
76 - Sağlık / Sağlık Hizmetleri - 50 - 59
77 - Sağlık Bilgisi - 50 - 21
78 - Sanat Tarihi - 50 - 10
79 - Sanat ve Tasarım / Plastik Sanatlar / Dekoratif Sanatlar - 50 - 15
80 - Sanat ve Tasarım / Plastik Sanatlar / İç Mekân Dekorasyon - 50 - 3
81 - Sanat ve Tasarım / Plastik Sanatlar / Plastik Sanatlar - 50 - 4
82 - Seramik ve Cam Teknolojisi - 50 - 3
83 - Sınıf Öğretmenliği - 50 - 7.878
84 - Sosyal Bilgiler - 50 - 1.204
85 - Tarım Teknolojileri / Tarım / Bahçe Peyzaj - 50 - 16
86 - Tarım Teknolojileri / Tarım / Bahçe ve Tarla Bitkileri - 50 - 34
87 - Tarım Teknolojileri / Tarım / Tarım Makineleri - 50 - 6
88 - Tarih - 50 - 1.408
89 - Teknoloji ve Tasarım - 50 - 30
90 - Tekstil Teknolojisi / Tekstil - 50 - 10
91 - Tekstil Teknolojisi / Tekstil Terbiye - 50 - 6
92 - Tekstil Teknolojisi / Trikotaj - 50 - 1
93 - Tesisat Teknolojisi ve İklimlendirme - 50 - 51
94 - Türk Dili ve Edebiyatı - 50 - 1.839
95 - Türkçe - 50 - 2.341
96 - Uçak Bakım / Uçak Elektroniği - 50 - 150
97 - Uçak Bakım / Uçak Gövde-Motor - 50 - 150
98 - Ulaştırma Hizmetleri / Lojistik - 50 - 50
99 - Ulaştırma Hizmetleri / Sivil Havacılık - 50 - 10
100 - Yaşayan Diller ve Lehçeler (Kürtçe / Kurmançi) - 50 - 35
101 - Yaşayan Diller ve Lehçeler (Kürtçe / Zazaki) - 50 - 15
102 - Yenilenebilir Enerji Teknolojileri - 50 - 30
103 - Yiyecek İçecek Hizmetleri - 50 - 300
GENEL TOPLAM - 44.890
#SECTION_END#


#SECTION_START#
#SECTION_TOPIC: Sözleşmeli Öğretmenliğe Başvuru Ve Atama Duyurusunda Sınav Merkezleri#
YÜZ YÜZE SÖZLÜ SINAV MERKEZLERİ
Sıra - İl Adı
1 - Adana
2 - Ankara
3 - Antalya
4 - Bursa
5 - Elazığ
6 - Erzurum
7 - Gaziantep
8 - İstanbul
9 - İzmir
10 - Kayseri
11 - Konya
12 - Mardin
13 - Muğla
14 - Kocaeli
15 - Samsun
16 - Sivas
17 - Trabzon
18 - Van
#SECTION_END#


#SECTION_START#
#SECTION_TOPIC: Sözleşmeli Öğretmenliğe Başvuru Ve Atama Duyurusunda Çevrimiçi (Video Konferans) Sözlü Sınav Merkezleri#
Sıra - İl Adı
1 - Adıyaman
2 - Afyonkarahisar
3 - Ağrı
4 - Aksaray
5 - Amasya
6 - Ardahan
7 - Artvin
8 - Aydın
9 - Balıkesir
10 - Bartın
11 - Batman
12 - Bayburt
13 - Bilecik
14 - Bingöl
15 - Bitlis
16 - Bolu
17 - Burdur
18 - Çanakkale
19 - Çankırı
20 - Çorum
21 - Denizli
22 - Diyarbakır
23 - Düzce
24 - Edirne
25 - Erzincan
26 - Eskişehir
27 - Giresun
28 - Gümüşhane
29 - Hakkari
30 - Hatay
31 - Iğdır
32 - Isparta
33 - Kahramanmaraş
34 - Karabük
35 - Karaman
36 - Kars
37 - Kastamonu
38 - Kilis
39 - Kırıkkale
40 - Kırklareli
41 - Kırşehir
42 - Kütahya
43 - Malatya
44 - Manisa
45 - Mersin
46 - Muş
47 - Nevşehir
48 - Niğde
49 - Ordu
50 - Osmaniye
51 - Rize
52 - Sakarya
53 - Şanlıurfa
54 - Siirt
55 - Sinop
56 - Şırnak
57 - Tekirdağ
58 - Tokat
59 - Tunceli
60 - Uşak
61 - Yalova
62 - Yozgat
63 - Zonguldak
#SECTION_END#


#SECTION_START#
#SECTION_TOPIC: Sözleşmeli Öğretmenliğe Başvuru Ve Atama Duyurusunda Takvim#
İşlem - Tarih
Ön Başvuru ve Sözlü Sınav Merkezi Tercihlerinin Alınması - 27/03/2023-01/04/2023
Adayların Sözlü Sınava Alınacakları Sınav Merkezlerinin İlanı - 04/04/2023
Sözlü Sınavların Yapılması - 07-16/04/2023
Sözlü Sınav Sonuçlarının İlanı - 18/04/2023
Sözlü Sınav Sonuçlarına İlişkin İtirazların Alınması - 24-25/04/2023
Sözlü Sınav Sonuçlarına İlişkin İtirazların Sonuçlandırılması - 28/04/2023
Atama Tercihlerinin Alınması - 02-06/05/2023
Atama Sonuçlarının Açıklanması - 08/05/2023
Göreve Başlama - 01/09/2023 tarihinden itibaren
#SECTION_END#






